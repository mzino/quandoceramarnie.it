<header class="clearfix" id="bg-intro">
					<h1>INTRODUZIONE</h1>
				</header>
				<section>
					<article>
						<h2>Il film</h2>
						<div class="media">
							<a href="../media/img/locandina.jpg" target="_blank"><img src="../media/img/locandina-min.jpg" alt=""></a>
						</div>
						<table>
							<tr>
								<th>Titolo originale</th>
								<td><i>Omoide no Mānī</i></td>
							</tr>
							<tr>
								<th>Regia</th>
								<td>Hiromasa Yonebayashi</td>
							</tr>
							<tr>
								<th>Colonna sonora</th>
								<td>Takatsugu Muramatsu</td>
							</tr>
							<tr>
								<th>Produzione</th>
								<td>Studio Ghibli</td>
							</tr>
							<tr>
								<th>Data di uscita italiana</th>
								<td>24 agosto 2015</td>
							</tr>
							<tr>
								<th>Durata</th>
								<td>103 min ca.</td>
							</tr>
							<tr>
								<th>Genere</th>
								<td>Animazione</td>
							</tr>
						</table>
						<div class="person"></div>
						<p class="curiosita"><b>Sinossi:</b> <strong>Anna</strong> è una ragazzina con qualche difficoltà di adattamento sociale e un talento innato per il disegno. La sua salute cagionevole tuttavia la costringe a passare le vacanze estive lontano dalla città in cui vive, per migliorare la sua condizione. In questa nuova realtà però non troverà soltanto pace e tranquillità, ma anche un'amica un po' fuori dal comune, <strong>Marnie</strong>.</p>
						<p>Proprio come per il lavoro svolto con "<em>Si Alza il Vento</em>", anche questa analisi si pone degli obiettivi a lungo termine, posizionandosi al di fuori del grande "cerchio" delle recensioni:</p>
						<ol>
							<li>Fare informazione sul cinema dello Studio Ghibli e aiutarne la diffusione sul territorio nazionale;</li>
							<li>Sviluppare gli argomenti trattati nel film secondo la mia personale percezione;</li>
							<li>Raccontare le emozioni che ha suscitato in me, parlando a cuore aperto;</li>
							<li>Aiutare la diffusione anche dell'opera letteraria che ha ispirato il film.</li>
						</ol>
						<div class="person"></div>
						<h2>La doppia chiave di lettura dell'opera di Yonebayashi</h2>
						<p>In questa analisi tuttavia, non ci saranno solamente punti di contatto con quella precedente, ma anche alcune differenze. Il tipo di narrazione rimarrà sicuramente identico, a cambiare lievemente invece sarà il modo in cui inserirò le mie considerazioni personali.</p>
						<p>Il motivo?</p>
						<p>Più che altro la questione riguarda il fatto che in questo film, più che in <em>“Si Alza il Vento”</em>, l'atto di snocciolare i temi della pellicola si lega maggiormente ad una narrazione "condita" direttamente da interventi personali, almeno a parer mio. C'è molto da dire, ma il tutto risulta strettamente connesso a concetti quali l'evoluzione della società che popola l'universo narrato (un processo legato inevitabilmente a quello del mondo reale) e alla crescita personale di Anna, la protagonista di questa ultima produzione Ghibli. Non sarà dunque presente un capitolo finale che raccoglierà le mie riflessioni personali, le quali saranno invece inserite nei vari capitoli di questo scritto. C'è un motivo specifico per il quale ho deciso di procedere in questo modo, in quanto mi sembrava il modo di agire più corretto, nonché coerente con il personaggio di Anna.</p>
						<p>La nostra protagonista sembra essere alla ricerca di sé stessa, e nel farlo si porrà inevitabilmente molte domande nel corso del film; ecco perchè, spesso e volentieri, ho scelto di seguire un piccolo schema di domande e risposte, per avvicinare la mia narrazione ad Anna e rendere giustizia a <em>“Quando c'era Marnie”</em> e ai suoi protagonisti, che impareremo a conoscere poco alla volta. Con questa analisi vorrei dunque fare luce sul singolare punto di vista sul mondo dell'introverso, l'aspetto che più mi ha colpito del personaggio di Anna, sia all'interno della pellicola che tra le pagine del libro. Tenete presente inoltre che ci sarà qualche riferimento all'opera cartacea, poiché credo che per capire a fondo questa storia e i suoi personaggi, sia necessario fare un discorso approfondito, qualcosa a cui tengo particolarmente.</p>
						<div class="person"></div>
						<h2>Spoiler alert</h2>
						<p>Per la sua natura di analisi quest'opera contiene grandi quantità di spoiler sul film. Per questo, e anche per comprendere meglio l'analisi e i riferimenti che a volte non mi dilungo a spiegare, la lettura è caldamente consigliata a chi ha visto il film, e magari letto anche il libro.</p>
						<div class="colonne clearfix">
							<div class="previous">
								<a href="prefazione">&larr; Pagina precedente</a>
							</div>
							<div class="next">
								<a href="personaggi">Pagina successiva &rarr;</a>
							</div>
						</div>
					</article>
