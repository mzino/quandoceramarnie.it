<header class="clearfix" id="bg-critica02">
					<h1>LA CRITICA</h1>
				</header>
				<section>
					<article>
						<h2>Il tema musicale di Priscilla Ahn</h2>
						<p>Prima di buttarci a capofitto nel discorso che riguarda il brano della cantante statunitense, vorrei soffermarmi per un attimo sul contributo che apporta il comparto sonoro alla pellicola.</p>
						<p>Questa volta non è lo storico compositore del Ghibli, Joe Hisaishi, a firmare la colonna sonora che incornicia le avventure di Anna e Marnie, la quale è stata affidata invece al sapiente orecchio di Takatsugu Muramatsu, alla sua prima collaborazione con lo studio di Mitaka. Il risultato è un ottimo susseguirsi di note dolci e armoniose, che accompagnano alla perfezione le immagini su schermo. Piano e archi la fanno da padrone in quasi tutte le tracce di questa ultima produzione Ghibli, che contribuiscono a comunicare allo spettatore una certa solennità, soprattutto nelle scene che vedono interagire le due protagoniste.</p>
						<p>È musica che ti lascia sospeso per aria, tra tempo e spazio, impreziosita da un tono nostalgico che nel finale soprattutto diventa persino drammatico. Insomma, cambia l'autore ma non cambia il risultato, i film dello Studio Ghibli sono sempre ricchi di splendide danze che coinvolgono le immagini e i suoni. Forse questa volta non ci sono quelle melodie dall'indimenticabile impatto emotivo a cui Hisaishi ci aveva abituato, ma svolgono comunque un eccellente lavoro di accompagnamento.</p>
						<p>Parlando di collaborazioni inedite, arriviamo a trattare anche di Priscilla Ahn e della sua <em>“Fine on the Outside”</em>, singolo scelto da Yonebayashi per accompagnare i titoli di coda di questo suo ultimo lungometraggio targato Ghibli. La cantautrice statunitense racconta che questo brano lo scrisse in età adolescenziale, con l'intento di provare a riversare quella solitudine che la attanagliava da ragazzina in uno spartito musicale, un disagio che condivideva con la protagonista di questo ultimo lungometraggio Ghibli. Lo stesso regista definisce così la sua scelta di inserire il singolo della Ahn nel film:</p>
						<div class="quote">"[...]Le parole della canzone mi sembravano particolarmente in sintonia con i pensieri di Anna, per cui ho pensato che fosse destino che scegliessi questa canzone per il tema principale. Adoro la voce di Priscilla perchè suona quasi assorta e va dritta al cuore, ma riesce comunque a risultare dolce."</div>
						<div class="person"></div>
						<p>Dando uno sguardo al testo è facile capire cosa intenda Yonebayashi quando dice che la canzone calza a pennello con i sentimenti di Anna.</p>
						<div class="colonne clearfix">
							<div class="lyrics_l">
								<p><b>"Fine On the Outside"</b></p>
								<p>I never had that many friends growing up<br>
								So I learned to be okay with just me,<br>
								Just me, just me, just me.<br></p>
								<p>And I'll be fine on the outside.</p>
								<p>I like to eat in school by myself anyway,<br>
								So I'll just stay right here,<br>
								Right here, right here, right here.</p>
								<p>And I'll be fine on the outside.</p>
								<p>So I just sit in my room<br>
								After hours with the moon<br>
								And think of who knows my name...<br>
								Would you cry if I died?<br>
								Would you remember my face?</p>
								<p>So I left home<br>
								I packed up and I moved far away<br>
								From my past one day and I laughed,<br>
								I laughed, I laughed, I laughed.</p>
								<p>I sound fine on the outside.</p>
								<p>Sometimes I feel lost sometimes I'm confused<br>
								Sometimes I find that I'm not alright,<br>
								And I cry, and I cry, and I cry.</p>
								<p>So I just sit in my room<br>
								After hours with the moon<br>
								And think of who knows my name...<br>
								Would you cry if I died?<br>
								Would you remember my face?</p>
							</div>
							<div class="lyrics_r">
								<p><b>"Starò bene all'esterno"</b></p>
								<p>Non ho mai avuto molti amici crescendo<br>
								Quindi ho imparato a stare bene da sola,<br>
								Da sola, da sola, da sola.<br></p>
								<p>E starò bene all'esterno.</p>
								<p>E comunque a scuola mi piace mangiare da sola,<br>
								Per cui resterò proprio qui,<br>
								Proprio qui, proprio qui, proprio qui.</p>
								<p>E starò bene all'esterno.</p>
								<p>Resto qui seduta nella mia stanza<br>
								Passando le ore con la luna<br>
								A pensare a chi conosce il mio nome...<br>
								Piangereste se io morissi?<br>
								Ricordereste il mio volto?</p>
								<p>Allora sono partita da casa<br>
								Ho fatto le valigie e sono scappata<br>
								Via dal mio passato e ho riso,<br>
								Ho riso, ho riso, ho riso.</p>
								<p>E sembro stare bene all'esterno.</p>
								<p>A volte mi sento persa, a volte confusa<br>
								A volte scopro di non stare bene,<br>
								E piango, piango, piango.</p>
								<p>Resto qui seduta nella mia stanza<br>
								Passando le ore con la luna<br>
								A pensare a chi conosce il mio nome...<br>
								Piangereste se io morissi?<br>
								Ricordereste il mio volto?</p>
							</div>
						</div>
						<div class="media">
							<iframe width="450" height="253" src="https://www.youtube.com/embed/Yb2arWjBhp0?rel=0&amp;controls=0&amp;showinfo=0" frameborder="0" allowfullscreen>
							</iframe>
							<p class="didascalia">Il video ufficiale di "Fine On the Outside".</p>
						</div>
						<p class="curiosita"><b>Curiosità:</b> “Fine on the Outside” è il primo singolo che accompagna i titoli di coda di un film dello Studio Ghibli ad avere il testo in inglese e non in giapponese. Quando si dice “c'è sempre una prima volta”.</p>
						<p>Il testo sembra sposarsi bene con la piccola Anna già ad una prima occhiata, tuttavia se analizziamo meglio il titolo della canzone possiamo notare un dettaglio che potrebbe sfuggire nel passaggio inglese-italiano, ma che nasconde una doppia interpretazione.</p>
						<p>Quel "<em>Fine On the Outside</em>" infatti può significare trovarsi bene o a proprio agio in un determinato contesto (nel caso di Anna si intende star bene al di fuori del cerchio), oppure fare finta di stare bene all'esterno ma nascondere allo stesso tempo un certo malessere interiore. Inevitabile tornare con la mente a quella famosa faccia ordinaria che Anna si è costruita con le sue stesse mani, e che indossa come una maschera, richiamando l'immagine di un fantasma dell'opera contemporaneo, un aspetto forse troppo poco considerato dal regista, almeno per il sottoscritto.</p>
						<div class="media">
							<a href="../media/img/critica04.jpg" target="_blank"><img src="../media/img/critica04-min.jpg" alt=""></a>
						</div>
						<p>È forse questo il punto che separa maggiormente questo lungometraggio di Yonebayashi dal romanzo originale della Robinson, che invece risulta particolarmente efficace nel suo modo di proiettare il lettore all'interno della mente di Anna. Detto questo tuttavia, non è mia intenzione definire una delle due opere migliore dell'altra per forza di cose. Chi ha amato il film ma ha trovato il personaggio di Anna quasi fastidioso a causa di alcuni suoi atteggiamenti, potrebbe non apprezzare il personaggio descritto nelle pagine del libro; d'altro canto a chi ha provato una certa affinità con la dodicenne protagonista di questa storia, consiglio vivamente di leggere il libro.</p>
						<p>Come disse la famosa cantante islandese Björk:</p>
						<div class="quote">"Dentro di te albergano certe emozioni che nemmeno il tuo migliore amico può capire, ma troverai sempre il film giusto o il libro giusto, che sarà in grado di comprenderti."</div>
						<div class="person"></div>
						<div class="colonne clearfix">
							<div class="previous">
								<a href="critica_1">&larr; Pagina precedente</a>
							</div>
							<div class="next">
								<a href="critica_3">Pagina successiva &rarr;</a>
							</div>
						</div>
					</article>
