<header class="clearfix" id="bg-storico01">
					<h1>IL TEMA SOCIALE</h1>
				</header>
				<section>
					<article>
						<h2>Diagnosi sociali</h2>
						<p>Chi invece non teme per nulla i giudizi altrui sono i coniugi Ōiwa, due personaggi molto interessanti, che vivono una realtà quotidiana un po' diversa da quella di Anna e la sua famiglia, ma non per questo meno intriganti. Sono persone non più giovanissime che tuttavia si dimostrano comprensive e di larghe vedute, soprattutto quando si tratta di ragazzini.</p>
						<div class="media">
							<a href="../media/img/sociale12.png" target="_blank"><img src="../media/img/sociale12.jpg" alt=""></a>
						</div>
						<p>Accolgono Anna nella loro casa sull'isola di Hokkaido senza mostrare alcuna preoccupazione nei suoi confronti, anzi, si dimostrano subito disponibili e le concedono una certa libertà. Sappiamo bene che per lo Studio Ghibli l'idea di libertà faccia spesso rima con natura, e di come questo aspetto risulti a volte fondamentale per la crescita dei protagonisti delle sue pellicole, ma in questo caso tuttavia non è tanto la componente bucolica a fare la differenza quanto la possibilità per Anna di vagare liberamente nella sua mente, libera dall'oppressione soffocante di quel cerchio magico che tanto la fa stare male.</p>
						<p>Un'immagine molto interessante, che preannuncia questo cambiamento di contesto città-campagna, è sicuramente quella del viaggio in macchina dalla stazione ferroviaria fino alla casa degli Ōiwa. Appena scesa dal treno, Anna si guarda intorno un po' spaesata, alla ricerca di qualche faccia conosciuta, e i due coniugi le vanno subito incontro per darle il benvenuto; dopo alcuni convenevoli, i tre salgono su una vettura decisamente carica di scatoloni contenenti pressochè qualsiasi cosa.</p>
						<p>Lungo la strada però, il signor Ōiwa passa sopra una grossa buca sul manto stradale, che fa rovesciare il contenuto delle scatole che stavano trasportando, il quale si riversa dappertutto. Questa immagine apparentemente semplice ci fa capire sia che ci siamo definitivamente allontanati dalla città, sia che il mondo di Anna sta per essere capovolto e le sue abitudini rovesciate, così come il modo in cui percepisce il proprio Io.</p>
						<div class="media">
							<a href="../media/img/sociale13.png" target="_blank"><img src="../media/img/sociale13.jpg" alt=""></a>
						</div>
						<p>Contrariamente a Yoriko, che sembra essere preoccupata maggiormente della propria presunta inadeguatezza piuttosto che della situazione emotiva di sua figlia, i due coniugi cercano soprattutto di stimolare Anna in semplici attività domestiche, e la incoraggiano a fare ciò che le piace maggiormente: disegnare. Nemmeno l'ombra del giudizio senza remore della madre di Nobuko sembra intaccare il loro modo di guardare ad Anna, malgrado la pesantezza delle sue accuse.</p>
						<p>Anna è una teppista, ha minacciato mia figlia con un taglierino!<br>
						Anna è una poco di buono perchè sta in giro fino a tardi!<br>
						Anna è una stramboide, e la colpa è anche di chi non ha saputo crescerla!<br>
						Il tribunale della vox populi ha emesso la sua sentenza: colpevole!<br>
						L'imputata è colpevole di non sentirsi parte del cerchio!<br>
						Colpevole di non riuscire a stringere amicizia con tutti i suoi coetanei!<br>
						Colpevole di aver sorriso solo mezza volta in tutto il film!<br>
						Tutto sembra girare intorno ad una strana regola secondo la quale se non possiedi una simbolica etichetta appiccicata sulla fronte, che consenta a chiunque di capire chi sei, immediatamente e senza sforzo, c'è qualcosa che non quadra. È un po' lo stesso concetto dei surgelati fatti in casa: li metti in un contenitore e ci piazzi una bella etichetta sopra, così puoi sempre sapere cosa c'è dentro. Niente sorprese.</p>
						<p>Aspettative, martelli da giudice, etichette appiccicose. Sono proprio queste le pressioni sociali da cui Anna è braccata, e gli Ōiwa se ne rendono conto, hanno capito che la ragazzina sta cercando delle risposte alle sue domande, ed è difficile trovarle quando sulla fronte devi portare la scritta “pomodori” oppure “zucchine”.</p>
						<p>C'è una frase in particolare che mi ha colpito, parlando di etichette, e la pronuncia proprio il signor Ōiwa:</p>
						<div class="quote">"La signora Yoriko sembrava essersi preoccupata un bel po'. Ma beh, mi pare che vada tutto bene. Finchè gioca in abbondanza e mangia riempiendosi la pancia."</div>
						<div class="person"></div>
						<div class="media">
							<a href="../media/img/sociale14.png" target="_blank"><img src="../media/img/sociale14.jpg" alt=""></a>
						</div>
						<div class="colonne clearfix">
							<div class="previous">
								<a href="tema_sociale_3">&larr; Pagina precedente</a>
							</div>
							<div class="next">
								<a href="tema_sociale_5">Pagina successiva &rarr;</a>
							</div>
						</div>
					</article>
