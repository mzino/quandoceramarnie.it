<header class="clearfix" id="bg-storico01">
					<h1>IL TEMA SOCIALE</h1>
				</header>
				<section>
					<article>
						<h2>Cogito ergo sum</h2>
						<p>Non è un caso dunque che venga scelta proprio la figura del cerchio per metaforizzare la società moderna. Esso è una linea continua che tecnicamente si ripete all'infinito, una figura chiusa e senza alcun tipo di apertura; la società quindi appare quasi come un club esclusivo agli occhi di Anna, un club di cui lei non può fare parte. Ecco perchè si sente così sola, stare all'esterno del cerchio per lei è la normalità e significa sentirsi esclusa, poiché sente di non possedere le caratteristiche necessarie per entrarvici, cosa che gli altri invece possiedono. Nella scena successiva è possibile capire il motivo per il quale Anna si senta così a disagio intorno agli altri.</p>
						<p>Nella scena successiva assistiamo al dialogo tra il dottore e Yoriko, la quale esprime tutte le sue preoccupazioni. Ai suoi occhi Anna è una ragazzina triste, che ha perso il sorriso e probabilmente anche la voglia di vivere, e quel che è peggio è che crede sia colpa sua, dato che non ci sono legami di sangue tra lei e la ragazzina.</p>
						<div class="media">
							<a href="../media/img/sociale04.png" target="_blank"><img src="../media/img/sociale04.jpg" alt=""></a>
						</div>
						<p>Risulta particolarmente ovvio che Yoriko sia una persona ansiosa e sempre attenta ad ogni sua azione, probabilmente per paura che qualcuno possa farle notare di non essere una buona madre; tuttavia non bisogna credere che lo faccia per egoismo o cattiveria, ma in questo caso ci ritroviamo di fronte ad un classico scenario in cui più si cerca di anticipare le possibili nefaste conseguenze di una situazione complicata, maggiore sarà la probabilità di peggiorare le cose.</p>
						<p>Nel corso del film infatti veniamo a sapere che Yoriko nasconde ad Anna un importante segreto: lei e suo marito ricevono un sussidio economico statale che serve a contribuire al sostentamento della ragazzina, garantendo così una costante entrata di denaro nelle casse di famiglia. La paura guida le azioni dei genitori adottivi di Anna, e conseguentemente lei finisce per scoprirlo, peggiorando la sua situazione emotiva; il suo mondo diventa quindi sempre più buio e isolato e finisce per chiudersi ulteriormente in sé stessa, convinta che persino l'amore che riceve dalla sua famiglia adottiva non sia spontaneo ma forzato.</p>
						<div class="media">
							<a href="../media/img/sociale05.png" target="_blank"><img src="../media/img/sociale05.jpg" alt=""></a>
						</div>
						<p>Trovo molto interessante citare un passaggio specifico di un'intervista concessa dallo stesso Yonebayashi, per promuovere il film:</p>
						<div class="quote">"Ciò che mi stava a cuore di questo film, era la possibilità di poter rappresentare una dodicenne che sembrasse il più possibile uscita dal mondo reale. A mio avviso, le ragazzine di dodici anni al giorno d'oggi si portano dietro una certa forma di solitudine[...]a dodici anni iniziano a sviluppare una certa coscienza, e si chiedono chi siano veramente..."</div>
						<div class="person"></div>
						<p>Questa visione si allontana un po' dallo storico delle eroine targate Ghibli; mentre Sen, Chihiro o Nausicaa combattevano con le unghie e con i denti per il proprio avvenire e per i propri valori, Anna sembra prendere una piega decisamente diversa. Sia chiaro, non ci troviamo di fronte ad un caso disperato di donzella in difficoltà in attesa del principe azzurro, piuttosto ci vediamo sbattute in faccia alcune problematiche adolescenziali che il regista sente di volerci mostrare, una visione forse meno fantastica ma di certo più vicina a quella realtà che ci sta tanto stretta.</p>
						<div class="media">
							<a href="../media/img/sociale06.jpg" target="_blank"><img src="../media/img/sociale06-min.jpg" alt=""></a>
						</div>
						<p>In questo senso è possibile capire la fase di Anna, che inizia a porsi delle domande su sé stessa per capire la sua identità e forse ricostruire il puzzle della sua esistenza.<br>
						Quando ha iniziato a sentirsi così?<br>
						Così...?<br>
						Come si sente esattamente?<br>
						Credo che una risposta adeguata a questa domanda lo spettatore la possa trovare nella scena in cui Anna deve appendere il suo desiderio cartaceo ad un albero ma viene interrotta da Nobuko, una sua coetanea piuttosto invadente. Assistiamo dunque ad una breve conversazione, al culmine della quale la ragazzina nota gli occhi azzurri di Anna, decisamente diversi dai suoi o da quelli delle sue amiche; ovviamente non riesce a fare a meno di gridarlo finendo per mettere in imbarazzo la giovane protagonista, la quale esplode in un impeto di rabbia.</p>
						<div class="media">
							<a href="../media/img/sociale07.png" target="_blank"><img src="../media/img/sociale07.jpg" alt=""></a>
						</div>
						<p>Credo sia importante sottolineare una parola in particolare che Nobuko usa per descrivere gli occhi azzurri di Anna: stranieri. Ovviamente è un piccolo riferimento alle sue origini, un indizio di trama che vuole suggerire che la nostra protagonista potrebbe non essere di origini giapponesi, ma ad un'analisi più approfondita possiamo estrapolare qualcos'altro, una sensazione, un'idea.</p>
						<p>Anna si sente esattamente così: come una straniera nella società che la circonda, dove tutti hanno abitudini diverse dalle sue e si comportano in un modo che lei non comprende.</p>
						<p>Per una dodicenne che muove i primi passi all'interno della propria coscienza non deve essere uno scherzo. Si sente diversa da tutti gli altri e non ha una vera e propria famiglia di sangue che possa comprendere i suoi sentimenti, o che perlomeno tenti di mettersi nei suoi panni. Lo stesso Yonebayashi sottolinea come la situazione della protagonista possa essere un punto di riferimento per alcuni, di questi tempi:</p>
						<div class="quote">"Anna si trova in una situazione familiare difficile, e credo sia possibile identificarsi in lei."</div>
						<div class="person"></div>
						<div class="media">
							<a href="../media/img/sociale08.png" target="_blank"><img src="../media/img/sociale08.jpg" alt=""></a>
						</div>
						<div class="colonne clearfix">
							<div class="previous">
								<a href="tema_sociale_1">&larr; Pagina precedente</a>
							</div>
							<div class="next">
								<a href="tema_sociale_3">Pagina successiva &rarr;</a>
							</div>
						</div>
					</article>
